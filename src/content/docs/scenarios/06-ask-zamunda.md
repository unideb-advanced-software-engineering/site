---
title: "06: Ask Zamunda"
description: "Állami digitális asszisztens."
---

## Háttér

> Az [Amerikába jöttem](https://port.hu/adatlap/film/tv/amerikaba-jottem-coming-to-america/movie-11018) és az [Amerikába jöttem 2.](https://port.hu/adatlap/film/tv/amerikaba-jottem-2-coming-2-america/movie-212064) című filmek története alapján.

Jaffe Jofer király halála után Zamunda trónját immár fia, Akeem foglalhatta el. Hallva azonban az idők szavát, Akeem király úgy döntött: az uralkodásba bevonja lányát, Meekát is.

Meeka a modern kor eszközeit használva szeretné felvirágoztatni Zamundát. Felismerte, hogy a fejlődés zálogát a digitális transzformáció jelenti: független IT infrastruktúra és digitális államigazgatás, kombinálva a megújuló energiaforrások és a klímabarát megoldások használatával.

Ez a digitális transzformációs program a Zamunda Digitális Reneszánsz (ZDR).

### A ZDR program általános követelményei

- Mivel egy állami programról van szó, ezért nagyon fontos, hogy minden projekthez megfelelő mennyiségű és minőségű dokumentáció készüljön.
- Zamunda nem szegény ország, de feleslegesen nem is akarja szórni a pénzt: a projektek tervezésénél törekedni kell a takarékosságra. Szintén ezt igénylik a klímabarát célok!
- Figyelembe kell venni, hogy az ország bizonyos területeienek internetlefedettsége hagy némi kívánnivalót maga után. Ahol van internet, ott is előfordulhatnak magasabb késleltetések, alacsonyabb sávszélességek.

## Leírás

Akármennyire is próbáljuk őket egyszerűsíteni, az olyan szabályrendszerek, mint az adó és a nyugdíj rendelkeznek egy bizonyos szintű komplexitással. Ettől függetlenül azonban legalábbis az eligazodást, valamint a megismerés lehetőségét a lehető legegyszerűbbé kell tennünk az állampolgárok számára.

E célból Zamunda egy digitális asszisztenst szeretne munkába állítani, melynek feladata, hogy naprakész és közérthető válaszokkal szolgáljon az állampolgárok megkereséseire.

### Valós kapcsolódás

Vállalkozások, de akár államok digitális asszisztensei:
- [Ciprus](https://www.gov.cy/en/the-digital-assistant/)

## Felhasználók

- Zamunda összes állampolgára, mintegy 10 millió fő.
- A Zamundában működő vállalkozások, majdnem egymillió vállalkozás.
- Lényegében bárki, akit érintenek/érdekelnek a zamundai szabályozások.
- Adminisztrátorok a zamundai közigazgatásban.

## Követelmények

- Webes és mobilon is megfelelően működő chat-felület, melyen keresztül bárki kérdezhet a zamundai törvényekkel, rendeletekkel, szabályozásokkal kapcsolatban.
- Streaming válaszok, mintha az asszisztens gépelné az üzenetét.
- Explicit védelem a támadások, rosszindulatú üzenetek ellen.
- Valós dokumentumokat alapul vevő, hivatkozott, pontos válaszok. A nemrégiben megváltozott szabályozások kiemelése.
- Lehetőség a beszélgetés exportálására. 
- Lehtőség az eszkalációra emberi ügyintézőhöz.
- A dokumentumok többféleképpen adminisztrálhatók.
  - Webes felületen keresztül.
  - API-on keresztül. 
- Fejlett felügyeleti lehetőségek.

## Kiegészítések

- A jelenlegi dokumentumállomány dokumentumok tízezreit jelenti. Új dokumentumok és új dokumentumverziók naponta százasával várhatók.
