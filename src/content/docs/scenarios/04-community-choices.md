---
title: "04: Community Choice"
description: "Közösségi költségvetés."
---

## Háttér

> Az [Amerikába jöttem](https://port.hu/adatlap/film/tv/amerikaba-jottem-coming-to-america/movie-11018) és az [Amerikába jöttem 2.](https://port.hu/adatlap/film/tv/amerikaba-jottem-2-coming-2-america/movie-212064) című filmek története alapján.

Jaffe Jofer király halála után Zamunda trónját immár fia, Akeem foglalhatta el. Hallva azonban az idők szavát, Akeem király úgy döntött: az uralkodásba bevonja lányát, Meekát is.

Meeka a modern kor eszközeit használva szeretné felvirágoztatni Zamundát. Felismerte, hogy a fejlődés zálogát a digitális transzformáció jelenti: független IT infrastruktúra és digitális államigazgatás, kombinálva a megújuló energiaforrások és a klímabarát megoldások használatával.

Ez a digitális transzformációs program a Zamunda Digitális Reneszánsz (ZDR).

### A ZDR program általános követelményei

- Mivel egy állami programról van szó, ezért nagyon fontos, hogy minden projekthez megfelelő mennyiségű és minőségű dokumentáció készüljön.
- Zamunda nem szegény ország, de feleslegesen nem is akarja szórni a pénzt: a projektek tervezésénél törekedni kell a takarékosságra. Szintén ezt igénylik a klímabarát célok!
- Figyelembe kell venni, hogy az ország bizonyos területeienek internetlefedettsége hagy némi kívánnivalót maga után. Ahol van internet, ott is előfordulhatnak magasabb késleltetések, alacsonyabb sávszélességek.

## Leírás

Zamunda szeretne lehetőséget  biztosítani arra, hogy  kezdeményezhessenek helyi szintű, kisebb-nagyobb projekteket. Ilyen lehet például új zöldfelületek kialakítása, közösségi terek létrehozása, vagy egyszerűen csak padok, kerékpártárolók kihelyezése.

### Valós kapcsolódás

Budapest és a kerületek közösségi költségvetése:
- [otlet.budapest.hu](https://otlet.budapest.hu/)
- [kozossegikoltsegvetes.terezvaros.hu](https://kozossegikoltsegvetes.terezvaros.hu/)

## Felhasználók

- Zamunda összes állampolgára, mintegy 10 millió fő.
- Adminisztrátorok a zamundai közigazgatásban.

## Követelmények

- A platformon minden önkormányzat tetszőleges időközönként ötletpályázatokat hirdethet.
- Adott önkormányzat pályázatára csak ottani lakosok adhatnak be ötleteket.
- Adott önkormányzat pályázatán leadott ötletekre csak ottani lakosok szavazhatnak.
- A lakosok új ötleteket javasolhatnak probléma-megoldás párok formájában. A beküldések részét képezhetik továbbá fotók és videók is.
- Az egyes pályázatokon minden lakos annyi ötletre szavazhat, amennyire csak szeretne.
- Szigorúan kontrollálni kell a szavazatokhoz való hozzáférést; szavazat adminisztrátori törlése és módosítása pedig egyáltalán nem lehet megoldható.
- A pályázatok és ötletek teljes életciklusa jelenjen meg a platformban.
- Az autentikációhoz és autorizációhoz a Zamunda One nevű API-t kell integrálni, mely megbízható adatokat biztosít a bejelentkezett felhasználó bejelentett lakóhelyéről.
  - Valós kapcsolódás: [SZEUSZ KAÜ](https://szeusz.gov.hu/szeusz/kau)  

## Kiegészítések

- Pályázati keretekkel, a keretek kimerülésével nem kell foglalkozni.
- Egy ötletre egy felhasználó csak egyszer szavazhat.
- Egy pályázatra egy felhasználó csak egy ötletet adhat be.
