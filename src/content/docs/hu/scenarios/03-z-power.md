---
title: "03: Z-Power"
description: "Áramellátás-felügyelet, megújulókra fókuszálva."
---

## Háttér

> Az [Amerikába jöttem](https://port.hu/adatlap/film/tv/amerikaba-jottem-coming-to-america/movie-11018) és az [Amerikába jöttem 2.](https://port.hu/adatlap/film/tv/amerikaba-jottem-2-coming-2-america/movie-212064) című filmek története alapján.

Jaffe Jofer király halála után Zamunda trónját immár fia, Akeem foglalhatta el. Hallva azonban az idők szavát, Akeem király úgy döntött: az uralkodásba bevonja lányát, Meekát is.

Meeka a modern kor eszközeit használva szeretné felvirágoztatni Zamundát. Felismerte, hogy a fejlődés zálogát a digitális transzformáció jelenti: független IT infrastruktúra és digitális államigazgatás, kombinálva a megújuló energiaforrások és a klímabarát megoldások használatával.

Ez a digitális transzformációs program a Zamunda Digitális Reneszánsz (ZDR).

### A ZDR program általános követelményei

- Mivel egy állami programról van szó, ezért nagyon fontos, hogy minden projekthez megfelelő mennyiségű és minőségű dokumentáció készüljön.
- Zamunda nem szegény ország, de feleslegesen nem is akarja szórni a pénzt: a projektek tervezésénél törekedni kell a takarékosságra. Szintén ezt igénylik a klímabarát célok!
- Figyelembe kell venni, hogy az ország bizonyos területeienek internetlefedettsége hagy némi kívánnivalót maga után. Ahol van internet, ott is előfordulhatnak magasabb késleltetések, alacsonyabb sávszélességek.

## Leírás

Zamunda fenntarthatósági stratégiájában kiemelt szerepet játszanak a megújuló erőforrások: az ország tovább szeretné bővíteni a már most is szép számban előforduló napelemparkjait és szélerőműveit. Nem szabad azonban elfelejteni, hogy ezek a megoldások az időjárástól függően ingadozó mennyiségű energiát termelnek.

Emiatt szükséges egy olyan platform, melyen követhető a megújulók által termelt energia mennyisége, valamint időjárásfüggő előrejelzések készíthetők.

### Valós kapcsolódás

Kritikus infrastruktúra-üzemeltetés és -felügyelet.

## Felhasználók

- Zamunda kisebb és nagyobb napelemparkjai és szélerőművei (akár otthoniak), ezekből néhány száz nagyobb és több tízezer kisebb található az országban. Ezek száma dinamikusan bővülni fog, kiváltképp ha GreenGrant portál pályázatai is élesednek.
- Az ország egyéb erőművei.
- Az ország energetikai ügynöksége.
- Az ország nagyobb fogyasztói.

## Követelmények

- A termelők a telepítések sokszínűsége miatt rengeteg különféle sémában küldhetnek be adatokat.
- A termelők változó gyakorisággal küldik be a termelési adatokat.
- A rendszernek folyamatosan képesnek kell lenni a termelési adatok befogadására, hiszen azok újbóli elküldésére nincs mód.
- A rendszernek fel kell ismernie a termelők üzemzavarait.
- A termelési adatok és az üzemzavarok közel valós idejű megjelenítése és frissítése.
- A historikus termelési adatok alapján analitikai dashboardok megjelenítése.
- Az adatok adott időközönkénti nyilvános exportálása, hogy kutatóintézetek és más hivatalok dolgozhassanak velük.
- A korábbi termelés és a várható időjárás alapján előrejelzések készítése.

## Kiegészítések

- Nem kell túl sokat törődni a termelési előrejelzések előállításának mikéntjével.
- A fogyasztói oldallal egyáltalán nem kell foglalkozni.
- A jövőben további megújulókat szeretnének kiaknázni, mint például a vízerőművek.
